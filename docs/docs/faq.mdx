---
sidebar_position: 6
---

# ❓ سؤالات متداول درباره پیمان

در این بخش به پرسش‌های رایج کاربران در مورد توکن پیمان، نحوه کار، امنیت و محدودیت‌ها پاسخ داده‌ایم.

---

### آیا پیمان همان تومان است؟

خیر. پیمان یک توکن دیجیتال بر بستر بلاکچین TON است که هم‌ارز تومان طراحی شده اما **از نظر فنی و حقوقی مستقل** از پول رسمی کشور است. پیمان فقط یک ابزار مبادله‌ خصوصی با نرخ تقریبی تومان است.

---

### نرخ تبدیل پیمان چگونه تعیین می‌شود؟

نرخ تبدیل پیمان به دلار (یا تتر) بر اساس نرخ آزاد و لحظه‌ای تتر/تومان تعیین می‌شود و ممکن است در طول روز نوسان داشته باشد. این نرخ توسط هوش مصنوعی بر روی قرارداد هوشمند پیمان بر بستر بلاکچین TON به‌روزرسانی می‌شود.

---

### آیا تراکنش‌های پیمان قابل رهگیری هستند؟

تراکنش‌های پیمان روی بلاکچین TON ذخیره می‌شوند و **عمومی** هستند، اما چون نام و مشخصات کاربران ذخیره نمی‌شود، **هویت واقعی طرفین ناشناس باقی می‌ماند** — البته در صورت رعایت نکات امنیتی.

---

### آیا سازمان‌های نظارتی می‌تواند دسترسی من را به کیف پول محدود کند؟

خیر. چون پیمان بر بستر بلاکچین TON اجرا شده و غیرمتمرکز است، **هیچ نهادی توان مسدود کردن کیف پول یا انتقال دارایی شما را ندارد**. تنها راه محدودیت، در اختیار گذاشتن اطلاعات شخصی یا اشتباه کاربر است.

---

### چطور امنیت کیف پولم را حفظ کنم؟

- عبارت بازیابی (Seed Phrase) را فقط روی کاغذ و در جای امن نگه دارید.
- از نصب کیف پول‌های ناشناس خودداری کنید.
- از ارسال آدرس کیف پول به افراد غیرمطمئن پرهیز کنید.
- ترجیحاً از رمز عبور برای قفل کردن کیف پول استفاده کنید.

---

### آیا پیمان می‌تواند جایگزین پول نقد در ایران شود؟

پیمان به‌عنوان ابزار انتقال خصوصی پول بین کاربران TON طراحی شده. با توجه به سرعت بالا، کارمزد ناچیز، و حفظ حریم خصوصی، می‌تواند جایگزین مناسبی برای پرداخت‌های دیجیتال **بین افراد آشنا یا گروه‌های خاص** باشد — ولی جایگزین کامل سیستم بانکی نیست.

---

### در صورت گم شدن کیف پول چه کاری می‌توانم انجام دهم؟

در صورتی که **عبارت بازیابی را در اختیار دارید**، می‌توانید کیف پول را در هر دستگاه دیگری بازیابی کنید.  
اگر این عبارت را ندارید، **دسترسی شما برای همیشه از بین خواهد رفت** و دارایی‌ها قابل بازگردانی نیستند.

---

### آیا استفاده از پیمان نیاز به احراز هویت دارد؟

خیر. پیمان به‌گونه‌ای طراحی شده که برای **خرید، فروش یا انتقال، نیازی به KYC یا احراز هویت ندارد**. اما کاربران باید مسئولیت کامل حفظ امنیت و استفاده صحیح را بپذیرند.

---

### چه کیف پول‌هایی از پیمان پشتیبانی می‌کنند؟

پیمان یک توکن استاندارد بر روی شبکه TON است و **با تمام کیف پول‌هایی که از استاندارد Jetton پشتیبانی می‌کنند سازگار است**. چند نمونه رایج را در [این بخش](wallets) معرفی کرده‌ایم.

---

### آیا پیمان پشتوانه واقعی دارد؟

بله. برای هر واحد پیمان، معادل آن **در قالب تتر (USDT)** در خزانه ای به صورت غیرمتمرکز و امن نگهداری می‌شود. این از ضرب بدون پشتوانه پیمان جلوگیری می‌کند..

---

### چطور می‌توانم پیمان دریافت کنم یا آن را به تتر تبدیل کنم؟

می‌توانید از طریق [ربات تلگرام پیمان](https://t.me/paymonswapbot) یا [صرافی غیرمتمرکز پیمان](https://paymon.cash/fa/swap) اقدام کنید. راهنمای کامل در بخش [راهنمای صرافی و ربات](exchange-guide) آمده است.

