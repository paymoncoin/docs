---
sidebar_position: 9
---

# ⚠️ هشدارها و ریسک‌های استفاده از پیمان

اگرچه پیمان برای ایجاد آزادی مالی و حفظ حریم خصوصی طراحی شده، اما استفاده از آن مانند هر ابزار مالی دیگر ممکن است با خطراتی همراه باشد. لطفاً این موارد را با دقت مطالعه کنید.

---

## ⚖️ ریسک‌های قانونی

- **عدم انطباق با مقررات داخلی کشور:** از آنجایی که پیمان بر بستر رمزارزها ساخته شده و تحت کنترل نهادهای متمرکز نیست، ممکن است در برخی کشورها (از جمله ایران) با محدودیت‌های قانونی مواجه شود.
- **پیامدهای کیفری یا قضایی:** بسته به سیاست‌های مالی کشور، استفاده یا نگهداری از پیمان ممکن است در شرایط خاص منجر به پیگرد قانونی شود.

---

## 🔒 ریسک‌های امنیتی

- **گم‌شدن کیف پول یا عبارت بازیابی (Seed Phrase):**
  - اگر کیف پول یا عبارت بازیابی خود را گم کنید، دارایی شما به‌طور کامل از دست خواهد رفت.
  - هیچ نهاد مرکزی برای بازیابی موجودی شما وجود ندارد.

- **فیشینگ و بدافزار:**
  - مراقب لینک‌های جعلی، وب‌سایت‌های مشکوک یا ربات‌های غیررسمی باشید.
  - فقط از منابع رسمی استفاده کنید (وب‌سایت paymon.cash و کانال تلگرام رسمی).

---

## 📉 ریسک‌های مالی

- **نوسان نرخ دلار / تومان:**
  - ارزش پیمان ممکن بر اساس نرخ برابری تتر / تومان در نوسان است.
  - خریداران باید نسبت به نوسانات ارز آگاه باشند.

- **کاهش ارزش پشتوانه یا مشکلات نقدشوندگی:**
  - در صورتی که دسترسی به پشتوانه تتر محدود شود یا ارائه‌دهندگان نقدینگی دچار اختلال شوند، ممکن است تبدیل پیمان به تتر با تأخیر یا مشکل مواجه شود. همچنین بر اثر نوسانات ارزی ممکن است میزان تتر موجود در مخزن به صورت موقت برای بازخرید پیمان کافی نباشد.

---

## 💥 ریسک‌های فنی

- **باگ یا نقص در قرارداد هوشمند:**
  - هر چند کد قرارداد به صورت کامل تست شده است اما اگر قرارداد هوشمند پیمان دارای اشکال باشد، ممکن است باعث از دست رفتن سرمایه شود.
  - هرچند کد قرارداد قابل بررسی است، ولی هیچ سیستمی ۱۰۰٪ بدون ریسک نیست.

- **وابستگی به زیرساخت TON:**
  - اگر شبکه TON دچار مشکل شود، عملکرد پیمان نیز ممکن است مختل شود.
  - TON هنوز در حال توسعه است و ممکن است تغییراتی در پروتکل آن ایجاد شود.

---

## 🛡 نکاتی برای کاهش ریسک

- همیشه از نسخه اصلی کیف پول‌ها استفاده کنید (TonKeeper، TonHub، ...).
- عبارت بازیابی خود را به‌صورت آفلاین و ایمن نگهداری کنید.
- عبارات بازیابی خود را در اختیار هیچکس (حتی پشتیبان فنی) قرار ندهید.
- از ربات‌ها یا وب‌سایت‌های غیررسمی استفاده نکنید.

---

❗ پیمان ابزاری غیرمتمرکز و متن‌باز است. مسئولیت استفاده از آن کاملاً بر عهده کاربر است.
